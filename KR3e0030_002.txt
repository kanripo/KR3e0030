# -*- mode: mandoku-view; -*-
#+TITLE: 全生指迷方
#+DATE: 2015-08-24 23:05:00.533302
#+PROPERTY: ID KR3e0030
#+PROPERTY: BASEEDITION WYG    
#+PROPERTY: JUAN 卷二
<pb:KR3e0030_WYG_002-1a>¶
欽定四庫全書¶
　全生指迷方卷二　　　　　宋　王貺　編¶
　　寒證¶
論曰若其人洒淅惡寒但欲厚衣近火隱隱頭重時痛¶
鼻窒塞濁涕如膿欬𠻳動輙汗出或無汗甚則戰慄此¶
由寒中于外或因飲冷傷肺胃内外合邪留而不去謂¶
之感寒寒從外至者兩手寸口脉俱𦂳或但見于右寸¶
寒從内起者其脉遲小無汗者小青龍湯主之有汗者¶
<pb:KR3e0030_WYG_002-1b>¶
温肺湯主之¶
小青龍湯¶
　　五味子　　細辛(去/苗)　乾薑　　半夏(湯洗/七遍)¶
　　甘草(炙各/一兩)¶
　右為散每服五錢水二大盞薑三片棗一箇擘破同¶
　　煎至八分去滓溫服¶
溫肺湯(方缺/)¶
若隂寒積冷心腹大痛嘔逆惡心手足厥冷心胸不快¶
<pb:KR3e0030_WYG_002-2a>¶
腰背疼痛良薑湯主之¶
良薑湯¶
　　高良薑(一兩剉/碎炒)官桂(一兩/去皮)當歸(去蘆一/兩剉炒)乾薑(一塊/炮)¶
　　人參(一兩/去蘆)　　吴茱萸(七錢/半炒)白茯苓(一/兩)附子(半兩/炮)¶
　右為散每服二大錢水一盞半入生薑五片煎至七¶
　　分去滓空心服¶
若但寒頭重動眩暈肌肉痛牽急不得轉側漐漐汗出¶
惡寒小便難大便反快短氣足寒或時咽痛微熱此由¶
<pb:KR3e0030_WYG_002-2b>¶
寒濕客搏經脉不得發泄其脉遲緩而小弦附子湯主¶
之除濕湯亦主之¶
附子湯¶
　　附子(一箇炮/去皮臍)白术(二兩/炒)　茯苓　　　白芍(各三/兩)¶
　　人參(二/兩)¶
　右為散每服二大錢水一盞半入生薑三片煎至七¶
　　分去滓空心服¶
除濕湯(方缺/)¶
<pb:KR3e0030_WYG_002-3a>¶
　　熱證¶
論曰隂不足則陽偏陽偏則發熱若熱從背起自手足¶
漸漸周身口舌乾燥欲飲食而不能此由隂氣虧少少¶
水不能制盛火諸陽起于四末循行于背隂不能斂陽¶
陽氣獨行所以發熱或晝發而夜寧或夜發而至旦即¶
清其脉虚疾而小芍藥黄耆湯主之¶
芍藥黄耆湯¶
　　芍藥(三/錢)　　黄耆　　甘草(炙/)　　青蒿(隂乾各/一兩)¶
<pb:KR3e0030_WYG_002-3b>¶
　右為散每服五分水二盞煎至一盞去滓食後溫服¶
若熱從腹起上循胸腋繞頸額初微而漸至大熱發無¶
時遇饑則劇中脘不利善食而瘦其色蒼黄肌肉不澤¶
口唇乾燥由脾氣素弱會因他病悮服熱藥入于脾脾¶
熱則消穀引飲善消肌肉其脉濡弱而疾參橘丸主之¶
若𠻳者用加减法及灸脾腧百壯¶
參橘丸¶
　　橘皮(三兩/洗)　麥門冬(去/心)　人參(去蘆各/一兩)¶
<pb:KR3e0030_WYG_002-4a>¶
　右為末煉蜜為丸如梧桐子大食前米飲下三十丸¶
　　若𠻳加五味子一兩¶
若熱從腹中或從背起漸漸蒸熱日間劇夜漸退或寐¶
而汗出小便或赤或白而濁甚則頻數尿精夜夢鬼交¶
日漸羸瘦由思慮太過心氣耗弱陽氣流散精神不藏¶
隂無所使治屬虚勞大建中湯主之¶
大建中湯¶
　　芍藥(六/兩)　黄耆　　逺志(去/心)　當歸(洗/)¶
<pb:KR3e0030_WYG_002-4b>¶
　　澤瀉(各三/兩)龍骨　　人參　　甘草(炙各/二兩)¶
　右為散每服五錢水二盞棗二個擘破薑五片同煎¶
　　至一盞去滓食後溫服腹中急加餳如棗大¶
若自腰以上發熱熱及則汗出出已而凉移時如故復¶
加昏冒腹中膨脝其氣上攻時時欬𠻳𠻳引脇下牽痛¶
睡則驚悸其脉弦急疾由外寒客搏内冷相合寒則氣¶
收而水液聚内化成飲醫以熱藥攻寒寒閉于内熱增¶
于上陽氣不下行故散越于上發而為熱散而為汗汗¶
<pb:KR3e0030_WYG_002-5a>¶
多亡陽心氣内虚故令驚&KR0357;治屬飲家旋覆花丸主之¶
旋覆花丸¶
　　旋覆花　　桂心　　枳實(麩/炒)　　人參(各五/分)¶
　　乾薑　　　芍藥　　白术(各六/分)　茯苓¶
　　狼毒　　　烏頭(炮去/皮)礜石(火煆一伏/時各八分)甘遂(三分/炒)¶
　　細辛(去/苗)　　大黃(濕紙/裹煨)黄芩　　　葶藶(炒/)¶
　　厚朴(去皮薑/汁炒)吴茱萸(炒/)芫花(炒/)　　橘皮(洗各/四兩)¶
　右為細末煉蜜和丸如梧桐子大米飲下三丸未效¶
<pb:KR3e0030_WYG_002-5b>¶
　　加至七丸小兒黃米大二丸¶
若熱起骨間煩疼手足時冷早起體凉日晚即熱背膂¶
牽急或骨節起凸足脛酸弱由隂不足而陽陷隂中熱¶
留骨體髓得熱則稀髓稀則骨中空虚隂虚水少脂枯¶
故蒸起其脉沈細而疾治屬骨蒸補髓丸主之¶
補髓丸¶
　　生地黄(日乾/三兩)乾漆(半兩碎炒/令烟盡)¶
　右為末煉蜜為丸如梧桐子大飲下三十丸空心臨¶
<pb:KR3e0030_WYG_002-6a>¶
　　臥服¶
若自胸以上至頭發熱口鼻氣色時如烟薰目&KR0611;咽燥¶
唾如凝脂時欬毛竦大便不利小便赤由肺不調邪熱¶
薰上焦其脉疾大先服桔梗湯熱不退者五味子湯主¶
之¶
桔梗湯¶
　　桔梗(一/兩)　人參　　麥門冬(去/心)　甘草(炙各/五錢)¶
　　小麥(一/合)¶
<pb:KR3e0030_WYG_002-6b>¶
　右㕮咀水三升煎至一升去滓分三服¶
五味子湯　指南方治發熱甚不退¶
　　柴胡(去苗洗/四兩)半夏(湯洗七遍/一兩一分)黄芩　　五味子¶
　　赤茯苓(分兩/原缺)¶
　右為散每服五錢水二盞薑五片棗二箇擘破同煎¶
　　至一盞去滓溫服¶
若但熱不歇日晡尤甚口中勃勃氣出耳無所聞晝多¶
昬睡睡即浪言喜冷小便赤&KR0611;大便通由三陽氣盛藴¶
<pb:KR3e0030_WYG_002-7a>¶
於經絡内屬府藏或因他病而致疾其脉短疾而數柴¶
胡芒硝湯主之¶
柴胡芒硝湯¶
　　柴胡(四兩洗/去苗)黄芩　　甘草(炙/)　赤茯苓(各一/兩半)¶
　　半夏(湯洗七遍/一兩一分)¶
　右為散每服五錢水二盞生薑五片棗二箇擘破同¶
　　煎至一盞去滓入芒硝一錢攪和溫服以大便利¶
　　為度¶
<pb:KR3e0030_WYG_002-7b>¶
若身大熱背微惡寒心中煩悶時時欲嘔渴不能飲頭¶
昬重痛惡見日光遇凉稍清起居如故由飲食失時胃¶
中無穀氣熱蓄于胃口中脘熱則三陽不下降而上聚¶
于腦又胃主陽明經而惡熱其脉虚大而數久則細小¶
謂之中暑初即服好茶一杯立愈不即治之留而在胃¶
别致他病生薑竹茹湯主之¶
生薑竹茹湯¶
　　竹茹(雞子/大)　人參(半/兩)　葛根(半/兩)　生薑(一錢/切)¶
<pb:KR3e0030_WYG_002-8a>¶
　右為散水三盞煎至二盞去滓分二服不拘時服¶
若間日發熱發必數欠頭痛拘倦由肺素有熱氣盛于¶
身厥逆上衝中氣實而不外泄其氣内藏于心外舍于¶
分肉之間令人消爍脫肉其脉弦大而數謂之癉瘧柴¶
胡栝樓湯主之¶
柴胡栝樓湯¶
　　柴胡(去苗洗/八錢)　芍藥　　人參　　甘草(炙各/三錢)¶
　　半夏(湯洗七遍/二錢半)栝樓(二/錢)¶
<pb:KR3e0030_WYG_002-8b>¶
　右㕮咀水二升生薑十片棗二個擘破同煎至一升¶
　　分三服去滓服　大熱者去芍藥栝樓用黃耆三¶
　　錢即名小柴胡湯¶
若身熱汗出煩滿不為汗解由太陽之經先受風邪與¶
熱相搏腎氣厥則煩滿謂之風厥澤瀉湯主之¶
澤瀉湯¶
　　澤瀉(半/兩)　　白术　　防風(各二/兩)　石膏(研/)¶
　　赤茯苓(各一/兩)¶
<pb:KR3e0030_WYG_002-9a>¶
　右為散每服五錢水二盞煎至一盞去滓溫服¶
若四肢發熱逢風如炙如火由隂不勝陽陽盛則熱起¶
于四末少水不能滅盛火而陽獨治于外兔絲丸主之¶
兔絲子丸¶
　　兔絲子(先于臼内杵百/下篩去雜物末)五味子(各一/兩)¶
　　生乾地黃(三兩/焙)¶
　右為末煉蜜和丸如梧桐子大飲下三十粒食前服¶
若發熱耳暴聾頰腫脇痛胻不可以運由少陽之氣厥¶
<pb:KR3e0030_WYG_002-9b>¶
而熱留其經宜小柴胡湯若口乾溺赤腹滿心痛由熱¶
留于手少隂之經其氣厥也赤茯苓湯主之¶
赤茯苓湯¶
　　赤茯苓(四/兩)　　甘草(生一/兩)　木香(半/兩)¶
　右為散每服五錢水二盞煎至一盞去滓溫服¶
　　風食¶
論曰若其人翕翕如熱淅淅如寒無有時度支節如解¶
手足酸痛頭目昬暈此由榮衞虚弱外為風邪所乘搏¶
<pb:KR3e0030_WYG_002-10a>¶
于陽則發熱搏于隂則發寒久不治成勞氣荆芥散主¶
之¶
荆芥散¶
　　荆芥穗　　人參　　白术　　當歸(切細/焙)¶
　　黃耆　　　芍藥　　桂(去皮各/一兩)柴胡(去苗/二兩)¶
　　甘草(炙半/兩)¶
　右為末每服五錢水二盞煎至一盞去滓溫服¶
若忽然牙關𦂳急手足瘛瘲目直視此風客血經謂之¶
<pb:KR3e0030_WYG_002-10b>¶
風痓脉𦂳大者不可治獨活湯主之¶
獨活湯¶
　　獨活(半兩/剉)　　荆芥穗(一/兩)¶
　右以水三盞煎荆芥汁至一大盞再入獨活煎一半¶
　　去滓溫服凡用獨活須紫色有成臼子者蓋𦍑活¶
　　極大而老者是尋常所用白色者乃老宿前胡也¶
　　慎不可用¶
又方¶
<pb:KR3e0030_WYG_002-11a>¶
　　煎荆芥濃汁于盆中坐病人于上薰蒸然後淋洗¶
　　之¶
若寒熱如瘧不以時度腸滿膨脝起則頭暈大便不通¶
或時腹痛胸膈痞悶此由宿穀停留不化結于腸間氣¶
道不舒隂陽交亂備急丸主之¶
備急丸¶
　　大黃(濕紙/裹煨)　　巴豆(去皮心/及油)　乾薑(去皮/等分)¶
　右為細末煉蜜和丸如豌豆大每服一丸米飲下羸¶
<pb:KR3e0030_WYG_002-11b>¶
　　人服一丸如菉豆大以便快利為度¶
　　風濕¶
論曰若身體疼心煩口燥欲得水而不能飲額上微汗¶
背彊欲得覆被向火其脉浮虚或日晡發熱或身重汗¶
出而脉但浮或掣痛不得屈伸近之則痛極短氣或身¶
微腫或發熱面黃而喘鼻塞而煩脉大自能飲食此由¶
汗出當風或因冒濕冷復遇風邪之氣閉固腠理病名¶
風濕麻黃加术湯主之¶
<pb:KR3e0030_WYG_002-12a>¶
日晡發熱者薏苡仁湯主之¶
掣痛不得屈伸者甘草附子湯主之¶
鼻窒塞氣不通者瓜蒂散主之¶
惡風身體重者防己湯主之¶
麻黃加术湯¶
　　麻黃(去根節/三兩)　桂心(二/兩)　　甘草(炙一/兩)　白术(四/兩)¶
　　杏仁(湯洗去皮/尖半兩)¶
　右為散每服五錢水二盞煎至一盞去滓溫服¶
<pb:KR3e0030_WYG_002-12b>¶
薏苡仁湯¶
　　麻黃(去根節/三兩)　杏仁(去皮尖/半兩)甘草(炙/)　薏苡仁(各一/兩)¶
　右為散每服五錢水二盞煎至一盞去滓溫服¶
甘草附子湯¶
　　甘草(炙二/兩)　　附子(炮去皮/臍一兩)¶
　右為散每服五錢水二盞煎至一盞去滓溫服¶
瓜蒂散¶
　　瓜蒂　　　　細辛　　　藜蘆(去苗各/等分)¶
<pb:KR3e0030_WYG_002-13a>¶
　右為細末每用半匙許内鼻中以氣通為度¶
防己湯¶
　　防己(四兩/)　　黃耆(四/兩)　　甘草(炙二/兩)¶
　　蒼术(去皮/三兩)¶
　右為散每服五錢水二盞薑二片棗一箇擘破同煎¶
　　至一盞去滓溫服¶
　　瘧疾¶
論曰寒熱之病或寒已而熱或熱已而寒或寒熱戰慄¶
<pb:KR3e0030_WYG_002-13b>¶
頭痛如破身體拘急數欠渴欲飲冷或卒時而發或間¶
日而作至期便發發已即如常此謂之瘧瘧脉自弦弦¶
數多熱弦遲多寒此皆得之于冬中風寒之氣藏于骨¶
髓之中至春陽氣大發邪氣不能自出因遇大暑而後¶
與邪氣相合而發常山湯主之¶
常山湯¶
　　常山　　　知母　　　甘草(炙各/三兩)　麻黃(去節/一兩)¶
　右為散每服五錢水二盞煎至一盞去滓溫服以糜¶
<pb:KR3e0030_WYG_002-14a>¶
　　粥一盃助取汗為度¶
熱多者宜解之栝樓湯主之¶
栝樓湯¶
　　栝樓根(四/兩)　　柴胡(去苗/八兩)　人參　　黃芩¶
　　甘草(炙各/三兩)¶
　右為末每服二錢水二盞生薑三片棗一箇擘開煎¶
　　至一盞去滓溫服¶
寒多者宜溫之薑桂湯主之¶
<pb:KR3e0030_WYG_002-14b>¶
薑桂湯¶
　　乾薑　　　　牡蠣(火煆/通赤)　甘草(炙各/二兩)桂(去皮取/心三兩)¶
　　柴胡(八兩/去苗)　　栝樓根(四/兩)　黃芩(二兩活人/書用三兩)¶
　右為末每服五錢水二盞煎至一盞去滓溫服不拘¶
　　時候¶
寒熱等者宜調之鼈甲湯主之¶
鼈甲湯¶
　　鼈甲(湯浸刮令/凈醋炙)白术　　　常山　　桂(去/皮)¶
<pb:KR3e0030_WYG_002-15a>¶
　　柴胡(去苗各/一兩)　牡蠣(半兩火/煅赤)¶
　右為散每服五錢水二盞煎至一盞去滓溫服¶
　　痺證¶
論曰若始覺肌肉不仁久而變生他證病名曰痺此由¶
風寒濕三氣客于經絡舍于血脉搏于榮衞故令皮膚¶
痺而不仁有熱則肌内骨節煩疼有寒則冷以春得之¶
在筋夏得之在脉秋得之在皮冬得之在骨四季得之¶
在肌肉又久而不去各傳其藏筋痺不已舍之于肝夜¶
<pb:KR3e0030_WYG_002-15b>¶
臥則驚飲食多小便數上為引如懐姙脉痺不已舍之¶
于心其脉不通煩滿心下鼔暴上氣肌痺不已舍之于¶
脾其狀四肢懈惰發渴嘔汁上為大塞皮痺不已舍之¶
于肺其狀煩滿而喘嘔骨痺不已舍之于腎其狀善脹¶
凥以代踵脊以代頭右證雖多必先肌肉不仁其始治¶
當以增損小續命湯證狀小不同者當依本法病久入¶
深魯公酒主之¶
增損小續命湯(方/缺)¶
<pb:KR3e0030_WYG_002-16a>¶
魯公酒¶
　　茵芋　　石斛(去/根)　川烏頭(炮去/皮臍)　天雄(炮去/皮臍)¶
　　防己　　躑躅花(各一/兩)細辛(去苗/)　牛膝(去/苗)¶
　　甘草(炙/)　栢子仁　　通草　　　桂(去皮/取心)¶
　　秦艽(去苗/土)山茱萸　　黃芩　　　瞿麥¶
　　附子(炮去/皮臍)茵陳蒿　　杜仲(去/皮)　　澤瀉¶
　　防風　　石楠葉　　逺志(去/心)　　王不留行¶
　　生乾地黃(各半/兩)¶
<pb:KR3e0030_WYG_002-16b>¶
　右㕮咀酒四斗漬十日每服一合常令酒氣相續¶
若胃乾而渴肌肉不仁由居處卑濕以水為事肌肉濡¶
漬痺而不仁是謂肉痿罌粟湯主之¶
罌粟湯¶
　　罌粟(不計/多少)¶
　右研細末煮稀粥入蜜飲之大解金石毒¶
若一邊足膝無力漸漸瘦細肌肉不澤上牽脇肋下連¶
筋急不能行歩此由大病之後數亡津液血少不榮氣¶
<pb:KR3e0030_WYG_002-17a>¶
弱不運肝氣虧損無血以養筋筋不榮則乾急而痛亦¶
不能舉活血丹主之¶
活血丹¶
　　乾地黃(二/兩)　　當歸(洗/)　　芍藥　　續斷¶
　　白术(各一/兩)¶
　右為細末酒糊為丸如梧桐子大溫酒下三十丸食¶
　　前服加至五十丸如痛甚足痿不能行去术加杜¶
　　仲一兩乳香威靈仙木鼈子仁草烏頭白芥子各¶
<pb:KR3e0030_WYG_002-17b>¶
　　半兩¶
鹿茸丸¶
　　鹿茸(去毛切作片/子酥炙五兩)　　乾地黃(二/兩)　　牛膝(二/兩)¶
　　兔絲子(揀淨酒浸透乘/潤搗爛焙二兩)&KR1181;薢(二/兩)　　　附子(炮去皮/臍半兩)¶
　　杜仲(去粗皮搗爛酒/拌炒乾二兩)　乾漆(半兩炒烟/盡為度)¶
　右為細末酒糊為丸如梧桐子大飲下三十丸食前¶
　　服¶
若始覺脚弱速灸風市三里二穴各一二百壯若覺熱¶
<pb:KR3e0030_WYG_002-18a>¶
悶慎不可灸大忌酒麫房勞灸風市穴使病人平立埀¶
兩手合手著腿中指尖頭即是穴三里穴在足膝蓋下¶
三寸外廉按之陷中是又法以指深按之則足趺陽脉¶
不見為凖¶
　　勞傷¶
論曰古書有五勞六極七傷皆由勞傷過度或五藏六¶
府互相尅賊一藏偏損五行逆伏以至盡絶皆謂之虚¶
勞也¶
<pb:KR3e0030_WYG_002-18b>¶
若日頓羸瘦短氣腰背牽急膝脛酸痿小便或赤或白¶
而濁夜夢紛紜或夢鬼交翕翕如熱骨肉煩疼由房勞¶
過度或思慮過多皆傷神耗精之由得之心腎其脉細¶
促大骨枯者不治微弱者可治脉大數甚不能食者死¶
大建中湯主之¶
大建中湯(見前發/熱門)¶
　　氣病¶
論曰百病皆生于氣其始必由喜怒悲憂驚恐由是變¶
<pb:KR3e0030_WYG_002-19a>¶
生形證不一若其氣起于一邊或左或右循行上下或¶
在肌肉之間如錐刀所刺其氣不得息令人腹中滿由¶
驚恐恚怒或冒寒熱留而不去為鬱伏之氣因氣流行¶
隨經上下相搏痛久久令人痞悶其脉短濇謂之聚氣¶
七氣湯趁痛散主之¶
七氣湯　楊仁齋直指方云治七情相干陰陽升降氣¶
　道壅滯攻衝作疼¶
　　京三稜　　蓬莪荗　　青橘皮　　陳橘皮(洗/)¶
<pb:KR3e0030_WYG_002-19b>¶
　　藿香葉　　桔梗　　　桂(取/心)　　　益智¶
　　香附子(去毛各/一兩半)　　　　甘草(炙三分胡氏經効/方有沈香半兩無)¶
　　(陳橘/皮)¶
　右為散每服五錢水二盞生薑二片棗二枚煎至一¶
　　盞去滓食前溫服¶
趁痛散　可用方云治氣搏作痛肌肉之間如錐刀所¶
　刺胸膈痞悶¶
　　蓬莪荗(炮/)　桂心(各一/兩)　㯽榔　　　附子(炮去/皮臍)¶
<pb:KR3e0030_WYG_002-20a>¶
　　細辛(去苗各/半兩)芫花(炒别為/末一分)¶
　右除芫花外共為末每服三大錢水一盞煎至七分¶
　　去滓調芫花末一字溫服¶
若心下似硬按之即無常覺膨脹多食則吐氣引前後¶
噫氣不除由思慮過多氣不以時而行則氣結又曰思¶
則心有所存神有所歸正氣留而不行其脉澀滯謂之¶
結氣參橘丸主之¶
參橘丸¶
<pb:KR3e0030_WYG_002-20b>¶
　　橘皮(四兩/洗)　人參(一/兩)¶
　右為細末煉蜜為丸如梧桐子大米飲下三十粒食¶
　　前服¶
若咽中如核嚥之不下吐之不出久不治之漸妨于食¶
或由思慮不常氣結不散或因飲食之間氣道卒阻因¶
而留滯因氣者謂之氣噎其脉緩澀因食者謂之食噎¶
其脉短澀氣噎嘉禾散主之食噎神麯丸主之¶
嘉禾散(方/缺)¶
<pb:KR3e0030_WYG_002-21a>¶
神麯丸¶
　　神麯(炒一/兩)　　橘皮(洗二/兩)¶
　右為細末煉蜜和丸如雞豆大每服一粒含化嚥津¶
若痛而遊走上下無常處脉亦聚散或促或濇謂之遊¶
氣荗香散主之不止者延胡散主之¶
荗香散¶
　　蓬莪荗(炮一/兩)　人參(一/分)　　木香(一/錢)¶
　右為細末醋湯調方寸匕¶
<pb:KR3e0030_WYG_002-21b>¶
延胡散¶
　　延胡索(炒/)　　當歸(洗等/分)¶
　右為細末醋湯調方寸匕¶
若自咽嗌以下至臍左右氣各不相通氣上奔急攻右¶
臂痛如斧槌肌肉日消漿粥不下心中懊悶由肺經本¶
受寒邪留于右邊以肺在右或因以大熱藥攻寒寒本¶
在于經而不能散發于是火氣但逼于肺肺燥則氣上¶
迫但解藥毒然後理肺先宜炙肝散後宜理氣湯¶
<pb:KR3e0030_WYG_002-22a>¶
炙肝散¶
　　牡丹皮　　柴胡　　芍藥(各一/兩)白术(二/兩)¶
　右為細末用豬肝三指許薄批糝藥末二錢慢火炙¶
　　熟細嚼米飲下食前服¶
理氣湯(疑即前/七氣湯)¶
栢子仁丸　史載之指南方多楮實子一兩治臂痛不¶
　能屈伸筋脉攣急¶
　　栢子仁(炒/研)　乾地黃(各二/兩)茯苓　枳實(麩炒/去瓤)¶
<pb:KR3e0030_WYG_002-22b>¶
　　覆盆子　　五味子　　附子(炮去/皮臍)石斛(去/苗)¶
　　酸棗仁　　鹿茸(去毛截作/片子酥炙)桂(取/心)　沈香¶
　　黃耆(各一/兩)¶
　右為細末煉蜜和丸如梧桐子大酒下三十粒空心¶
　　服¶
若腹脇有塊大小成形按之不動推之不移久久令人¶
寒熱如瘧欬嗽面目浮腫動輒微喘日就羸瘦由暴怒¶
或驚恐氣上而不下動傷于肝氣結聚成形始得之在¶
<pb:KR3e0030_WYG_002-23a>¶
肝其脉牢大而結不傳可治沈香煎主之¶
沈香煎¶
　　石斛(五/兩)　　椒(去目炒/出汗)　附子(炮去/皮臍)　秦艽(去/土)¶
　　柴胡(去/苗)　　鼈甲(煮刮去/筋膜炙)沈香　　　木香¶
　　㯽榔　　　黃耆(各二/兩)¶
　右為末先用枸杞根新者十觔淨洗槌碎好酒二㪷¶
　　煮至七升取出枸杞别用好酒三升拍洗令淨漉¶
　　去滓濾過并于前煎酒内更入熟蜜四兩再熬成¶
<pb:KR3e0030_WYG_002-23b>¶
　　膏和藥末丸如梧桐子大飲下二十丸食前服¶
　　血證¶
論曰諸陽綂氣諸陰主血陰盛則陽虧而陽病陽盛則¶
陰虧而陰病陽氣侵陰血失常道故或吐或衂或從口¶
或從鼻若暴出而色鮮心煩躁悶時欲引飲出至三㪷¶
陽入于隂也血得熱則流散譬如天地之經水天暑地¶
熱則經水沸溢而隴起故有内衂肺疽其證大同而小¶
異其脉洪數者為逆微小者為順宜梔子蘖皮湯煎金¶
<pb:KR3e0030_WYG_002-24a>¶
湯大熱者宜地黃煎¶
若吐血時先聞腥臊臭出清液胸脇支滿妨于食目眩¶
時時前後血此由素經大奪血或醉入房中氣竭傷肝¶
女子則月事衰少不來病名血枯梔子蘖皮湯主之¶
梔子蘗皮湯¶
　　黃蘗　　　梔子(各一/兩)　甘草(半/兩)¶
　右為散每服五錢水二盞煎至一盞去滓溫服¶
煎金湯¶
<pb:KR3e0030_WYG_002-24b>¶
　　金花并莖葉陰乾不拘多少¶
　右濃煮汁頓服立定¶
地黃煎¶
　　生地黃汁(半/觔)　　　　大黃(末一/兩)¶
　右將地黃汁熬耗一半内大黃末同熬候可丸如梧¶
　　桐子大熟水下五粒未知加至十粒¶
若吐血服湯後轉加悶亂煩躁紛紛欲嘔顛倒不安由¶
胸上有留血其脉沈伏急須吐之人參散主之¶
<pb:KR3e0030_WYG_002-25a>¶
人參散¶
　　人參蘆¶
　右為末水調下一二錢¶
若血随嘔出胸中痞悶嘔畢則目晴痛而氣急由怒氣¶
傷肝且血隨氣行因怒而氣併於血故血隨嘔出竹皮湯主之¶
竹皮湯¶
　　青竹皮　　甘草(炙/)　　芎藭　　　黃芩¶
　　當歸(洗各/六分)　芍藥　　　白术　　　人參¶
<pb:KR3e0030_WYG_002-25b>¶
　　桂心(各一/兩)¶
　右為散每服五錢水二盞煎至一盞去滓溫服¶
若先吐血血止後𠻳嗽中血出如線痛引脇下日漸羸¶
瘦由悲憂傷肺肺主諸氣血常随之氣傷則血無以運¶
故橫流而暴出後隨病而上下也其脉緩小者可治細¶
數加急者不可治黃耆湯主之¶
黃耆湯¶
　　黃耆(蜜炙/一兩)　白术(炒二/兩)　人參　　　甘草(炙各/一兩)¶
<pb:KR3e0030_WYG_002-26a>¶
　　白芍(一/兩)　　陳皮(半/兩)　　藿香(半/兩)¶
　右為散每服四錢水一盞半煎至七分去滓溫服¶
若衂血吐血發作無時肌肉减少由氣虚弱或從高墮¶
下勞傷所致其脉虚弱當補隂平陽阿膠散主之¶
阿膠散¶
　　阿膠(蛤粉拌炒/一兩半)　　　　杏仁(泡去皮/尖七錢)甘草(炙/)¶
　　馬兠鈴(焙/)　牛蒡子(炒各/一兩)糯米(一/兩)¶
　右為細末熟水調下一二錢¶
<pb:KR3e0030_WYG_002-26b>¶
若吐血腹中絞痛汗自出胸中悶由飲食傷胃胃氣不¶
轉氣上衝胸所食之物與氣迫促因胃裂白术湯主之¶
白术湯(方/缺)¶
